# Kirjanpidon aloittaminen


## Aloittaminen

![](aloita1.png)

Uusi kirjanpito aloitetaan **Aloita**-välilehden **Uusi kirjanpito**-napista.

## Harjoitus vai todellinen?

![](harjoittelu2.png)

Ensimmäisellä näytöllä valitset, oletko aloittamassa harjoittelukirjanpitoa vai
todellista kirjanpitoa.

!!! tip "Kokeile ensin"
    Ennen varsinaisen kirjanpidon aloittamista, kannattaa Kitupiikkiä kokeilla harjoittelutilassa. Harjoittelutilassa voit nopeuttaa ajan kulumista, joten voit harjoitella myös tilinpäätöksen tekemistä ja uuden tilikauden aloittamista.

!!! warning "Harjoittelukirjanpitoa ei voi muuttaa varsinaiseksi kirjanpidoksi"
    Harjoittelutila mahdollistaa "ajassa matkaamisen" mikä mahdollistaa lukittujen
    kirjausten muuttumisen. Harjoittelutilassa aloitettua kirjanpitoa ei siksi voi
    muuttaa varsinaiseksi kirjanpidoksi. Voit kuitenkin viedä harjoittelukirjanpidosta
    tilikartan ja raporttipohjat uuden varsinaisen kirjanpidon pohjaksi.
    Harjoittelutilassa kaikkiin raportteihin tulostuu myös huomautus harjoittelutilasta.

## Perustiedot

![](nimi3.png)

Toisessa ruudussa syötetään organisaation nimi ja Y-tunnus. Näitä voi muokata
myöhemmin [perusmäärityksissä](/maaritykset/perusvalinnat/).

## Tilikartta

![](tilikartta4.png)

Seuraavaksi valitaan tilikartta. Tilikartta määrittää käytettävien tilien lisäksi
myös käytössä olevat raportit eli esimerkiksi tuloslaskelman rakenteen sekä
tilinpäätöksen pohjan.

Voit valita ohjelman mukana tulevan tilikartan tai **Lataa tilikartta tiedostosta**-napilla
erilliseen tiedostoon tallennetun tilikartan.

Voit myöhemmin lisätä, muokata ja poistaa käytössä olevia tilejä samoin kuin
raporttien ja tilinpäätöksen malleja.

##Tilikausi

![](tilikausi5.png)

Anna tiedot ensimmäisestä Kitupiikillä pidettävästä tilikaudesta. Koska tilinpäätökseen tulostetaan vertailutiedot myös edellisestä tilikaudesta, anna myös edellisen tilikauden
päivämäärät.

Edellisen tilikauden tiedot syötetään viimeisimmän tilinpäätöksen tilinkohtaisesta
tase-erittelystä sekä tuloslaskelman erittelystä. Voit aloittaa kirjanpidon ja myös tehdä
uusia kirjauksia, vaikka tilinavausta ei olisikaan tehty.

##Tiedostojen sijainti

![](sijainti6.png)

Kirjanpidon tiedostoja varten luodaan hakemisto, jossa on kirjanpito ja siihen
kuuluvat sähköiset tositteet.

!!! warning "Huolehdi varmuuskopioinnista"
    Huolehdi kirjanpitosi varmuuskopioinnista! Kirjanpidosta tulisi olla aina
    varmuuskopio toisella tietovälineellä!

!!! tip "Kirjanpito pilvessä"
    Voit tallettaa kirjanpidon sellaiseen hakemistoon, joka synkronoidaan
    automaattisesti pilvipalveluun, kuten Dropbox. Näin tiedostot ovat aina
    turvassa tietokoneesi rikkoutumiselta. Varminta on kuitenkin, jos tiedot
    varmuuskopioidaan säännöllisesti myös muulle tietovälineelle.

## Valmista tuli!

![](valmis6.png)

Kaikki valinnat on tehty, ja sinulle näytetään valitsemaasi tililuetteloon liittyvä ohje. Kun olet vielä vahvistanut valintasi, luodaan uusi kirjanpito.


##Viimeistele vielä määritykset

![](vinkit7.png)

Ennen kuin aloitat kirjausten tekemisen, kannattaa vielä tarkistaa joukko
määrityksiä. Ne kaikki on selostettu Käsikirjan seuraavassa luvussa.

![](harjoittelu.png)

Jos käytät **harjoittelutilaa**, on ikkunan ylälaidassa vihreä **Harjoittelutila käytössä**-palkki,
ja vaihtamalla oikeassa yläkulmassa olevaa päivämäärää voit "matkustaa ajassa" eli määrätä, mikä päivä
on menossa, ja siten kokeilla vaikkapa tilinpäätöksen tekemistä, alv-tilitystä tai uuden tilikauden aloittamista.
