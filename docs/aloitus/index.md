# Kirjanpidon aloittaminen


## Aloittaminen

![](aloita1.png)

Uusi kirjanpito aloitetaan **Aloita**-välilehden **Uusi kirjanpito**-napista.

## Harjoitus vai todellinen?

![](harjoittelu2.png)

Ensimmäisellä näytöllä valitset, oletko aloittamassa harjoittelukirjanpitoa vai
todellista kirjanpitoa.

!!! tip "Kokeile ensin"
    Ennen varsinaisen kirjanpidon aloittamista kannattaa Kitupiikkiä kokeilla harjoittelutilassa. Harjoittelutilassa voit nopeuttaa ajan kulumista, joten voit harjoitella myös tilinpäätöksen tekemistä ja uuden tilikauden aloittamista.

## Tilikartta

![](tilikartta4.png)

Toisessa ruudussa valitaan tilikartta. Tilikartta määrittää käytettävien tilien lisäksi
myös käytössä olevat raportit eli esimerkiksi tuloslaskelman rakenteen sekä
tilinpäätöksen pohjan.

Tilikartan nimi   | Kuvaus
------------------|-------------------------
Elinkeinotoiminta (suppea) | Tilikartta yritystoimintaa varten. Yritysmuotoina yksityinen elinkeinonharjoittaja, avoin yhtiö, kommandiittiyhtiö, osuuskunta ja osakeyhtiö. Tilikartta on verraten suppea, ja se perustuu [Raportointikoodistoon](http://raportointikoodisto.fi).
Elinkeintotoiminta (Tilitin-yhteensopiva) | Laaja tilikartta yritystoimintaa varten, 869 tiliä. Yritysmuotoina suppean tilikartan tilien lisäksi julkinen osakeyhtiö. Tilikartta on yhteensopiva [Tilitin](http://helineva.net/tilitin)-ohjelman elinkeinotoiminnan tilikartan kanssa.
Kiinteistöyhtiö | Kiinteistökaavan mukaisen tuloslaskelman tilikartta kiinteistöyhtiölle ja asunto-osakeyhtiölle. **Tämä tilikartta on puutteellisesti testattu.**
Yhdistys | Tilikartta aatteelliselle yhdistykselle ja säätiölle. Tuloslaskelma on yhdistyskaavan mukainen.


Voit valita ohjelman mukana tulevan tilikartan tai **Lataa tilikartta tiedostosta**-napilla
erilliseen tiedostoon tallennetun tilikartan.

Voit myöhemmin lisätä, muokata ja poistaa käytössä olevia tilejä samoin kuin
raporttien ja tilinpäätöksen malleja.


## Perustiedot

![](nimi3.png)

Seuraavassa ruudussa syötetään organisaation nimi ja Y-tunnus. Näitä voi muokata
myöhemmin [perusmäärityksissä](/maaritykset/perusvalinnat/).

Lisäksi voit syöttää pankkitilin (ensisijainen käyttötili) tilinumeron. Tilinumero tulostuu laskuille ja
sitä käytetään myös maksujen ja tiliotteiden kohdistamiseen. Tilinumeron voi syöttää myöhemmin
tilin tietoihin [tilikartassa](/maaritykset/tilikartta).

Elinkeinotoiminnan tilikartoissa valitaan **yritysmuoto**, mikä määritelee käytössä olevia tilejä. Yhdistystilikartassa valitaan vastaavasti **tilikartan laajuus**. Laajaa elinkeintoiminnan tilikarttaa tarvitset vain, jos yhdistys harjoittaa sellaista elinkeinotoimintaa, josta maksetaan arvonlisäveroa.


## Tilikausi

![](tilikausi5.png)

Anna tiedot ensimmäisestä Kitupiikillä pidettävästä tilikaudesta. Koska tilinpäätökseen tulostetaan vertailutiedot myös edellisestä tilikaudesta, anna myös edellisen tilikauden
päivämäärät.

Edellisen tilikauden tiedot syötetään viimeisimmän tilinpäätöksen tilikohtaisesta
tase-erittelystä sekä tuloslaskelman erittelystä. Voit aloittaa kirjanpidon ja myös tehdä
uusia kirjauksia, vaikka tilinavausta ei olisikaan tehty.

## Tiedostojen sijainti

![](sijainti6.png)

Valitse tiedostonnimi ja sijainti, minne kirjanpito tallennetaan. Tähän tiedostoon tallennetaan koko kirjanpito kaikkine liitteineen niin, että kirjanpidon voi siirtää tai varmuuskopioida kopioimalla tämän yhden tiedoston.

Kirjanpitotiedoston lisäksi samaan hakemistoon luodaan myöhemmin .arkisto-päätteinen hakemisto, jonne kirjanpidon sähköinen arkisto tallennetaan.

!!! warning "Huolehdi varmuuskopioinnista"
    Huolehdi kirjanpitosi varmuuskopioinnista! Kirjanpidosta tulisi olla aina
    varmuuskopio toisella tietovälineellä!

!!! tip "Kirjanpito pilvessä"
    Voit tallettaa kirjanpidon sellaiseen hakemistoon, joka synkronoidaan
    automaattisesti pilvipalveluun, kuten Dropbox. Näin tiedostot ovat aina
    turvassa tietokoneesi rikkoutumiselta. Varminta on kuitenkin, jos tiedot
    varmuuskopioidaan säännöllisesti myös muulle tietovälineelle.

## Valmista tuli!

![](valmis6.png)

Kaikki valinnat on tehty, ja sinulle näytetään valitsemaasi tililuetteloon liittyvä ohje. Kun olet vielä vahvistanut valintasi, luodaan uusi kirjanpito.


## Viimeistele vielä määritykset

![](vinkit7.png)

Ennen kuin aloitat kirjausten tekemisen, kannattaa vielä tarkistaa joukko
määrityksiä. Ne kaikki on selostettu seuraavassa luvussa.

![](harjoittelu.png)

Jos käytät **harjoittelutilaa**, on ikkunan ylälaidassa vihreä **Harjoittelutila käytössä**-palkki,
ja vaihtamalla oikeassa yläkulmassa olevaa päivämäärää voit "matkustaa ajassa" eli määrätä, mikä päivä
on menossa, ja siten kokeilla vaikkapa tilinpäätöksen tekemistä, alv-tilitystä tai uuden tilikauden aloittamista.
