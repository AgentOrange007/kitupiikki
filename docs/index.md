# Kitupiikki <small>Avoimen lähdekoodin kirjanpitäjä</small>

!!! note "Ei vielä valmis..."
    Kitupiikin ensimmäinen julkaisuversion valmistunee vuoden 2017 alkupuoliskolla. Ohjelman kehitysversio on saatavilla GitHubissa, mutta siinä ei ole vielä kaikkia tässä kuvattuja ominaisuuksia.

![](images/kitupiikkikannettava.png)

Kitupiikki on ilmainen suomalainen kirjanpito-ohjelma. Se käsittelee ja arkistoi skannatut tositteet. Ohjelma on alunperin suunniteltu yhdistyksille, mutta Kitupiikin avulla hoidat vaivattomasti myös pienehkön yrityksen kirjanpidon.

!!! tip "Kitupiikin tukiblogi"
    Vinkkejä ja uutisia tukiblogissa <https://kitupiikki.wordpress.com>

## Esittely


## Ominaisuuksia

> Koska vanhemmat ilmaisohjelmat [Tappio](http://www.lahdenniemi.fi/jussi/tappio/) ja [Tilitin](http://helineva.net/tilitin) eivät tue sähköisiä toisitteita, ajattelin tehdä oman ohjelman jonka kanssa ei tarvitse paperimappeja. Matkan myötä ideoita tuli jokunen lisää, joten Kitupiikistä tuli koko lailla omanlaisensa. Toivottavasti idea modernista ja selkeästä ulkoasusta ei päässyt hukkumaan kovasti lisääntyneiden toimintojen alle...

Kitupiikki taitaa tietenkin sellaiset perusasiat kuin päiväkirja, pääkirja, tase ja tuloslaskelma, tositteiden kirjaaminen, selaaminen ja hakeminen. Mutta lisäksi...

### Kitupiikki neuvoo
Aloitusikkunassa Kitupiikki vinkkaa ajankohtaisista tehtävistä, kuten tilinpäätös tai alv-ilmoitus. Muutenkin ohjelma neuvoo aina matkan varrella.

### Sähköinen kirjanpito
Tositteet voi tallettaa pdf- tai jpg-muodossa. Kirjanpidosta ja sähköisistä tositteista muodostetaan sähköinen arkisto. Arkiston muuttumattomuus varmistetaan sha256-tiivisteillä.

### Kustannusten kohdennus
Tulot ja menot voi kohdentaa kustannuspaikkaan tai projektiin.

### Tilikartat ja raportit muokattavissa
Voit muokatat tilikartat ja raportit mieleisiksesi. Muokatun tilikartan voit tallettaa ja ottaa käyttöön toisessa kirjanpidossa. Raportit saa tallennettua myös pdf- ja csv-muotoon.

### Tositelajeihin liittyvät valinnat
Kirjaamista voi nopeuttaa liittämällä tositelajiin oletusvalinnat tilistä, vastatilistä ja kirjaustyypistä.

### Arvonlisäveron käsittely ohjaustiedoilla
Tilejä ei tarvitse eritellä verokannoittain, koska arvonlisävero määritetään viennin tietoihin. Toki kirjausta voi nopeuttaa määrittelemälle tilin oletusvalinnat alv-käsittelyyn.


## Avoimen lähdekoodin kirjanpitäjä

Kitupiikin lähdekoodi on julkisesti saatavilla osoitteessa <https://github.com/artoh/kitupiikki>. Ohjelmaa saa käyttää, kopioida, muokata ja levittää ilman maksua, katso [lisenssi](lisenssi).

!!! warning "Ei takuuta"
    Saat ohjelmiston käyttöösi täysin ilman maksua.
    Kitupikki-ohjelmaan ei sisälly minkäänlaista takuuta ohjelma toimivuudesta tai soveltuvuudesta. Ohjelma on testattu huolellisesti, mutta siinä voi silti olla virheitä ja ohjelman käyttäjä ottaa vastuun ohjelman mahdollisesti aiheuttamista vahigoista.
