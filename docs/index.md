# Kitupiikki <small>Avoimen lähdekoodin kirjanpitäjä</small>

![](images/kitupiikkikannettava.png)

Kitupiikki on ilmainen suomalainen kirjanpito-ohjelma. Se käsittelee ja arkistoi skannatut tositteet. Ohjelma on alunperin suunniteltu yhdistyksille, mutta Kitupiikin avulla hoidat vaivattomasti myös pienehkön yrityksen kirjanpidon.

<div class="asennusinfo">
<h3>Kitupiikki 0.8 (beta) julkaistu 22.3.2018</h3>
Uutena maksuperusteinen alv ja maahantuonnin alv

<div class="asennuslaatikko">
<a href="asennus" style="color:white;"><span class="fa fa-download"></span> Lataa Kitupiikki <span class="fa fa-windows"></span> <span class="fa fa-linux"></span></a>
</div>

</div>

## Esittelyvideo

<iframe width="600" height="338" src="https://www.youtube.com/embed/78p5vHiQ8Bw" frameborder="0" gesture="media" allow="encrypted-media" allowfullscreen></iframe>
Esittelyvideolla (7 min) kirjanpidon aloittaminen, määritykset, kirjaamista, laskutusta, raportit, tilinpäätös ja sähköinen arkisto.


## Ominaisuuksia

Kitupiikki taitaa tietenkin sellaiset perusasiat kuin päiväkirja, pääkirja, tase ja tuloslaskelma, tositteiden kirjaaminen, selaaminen ja hakeminen. Mutta lisäksi...

### Kitupiikki neuvoo
![](aloitus/vinkit7.png)

Aloitusikkunassa Kitupiikki vinkkaa ajankohtaisista tehtävistä, kuten tilinpäätös tai alv-ilmoitus. Muutenkin ohjelma neuvoo aina matkan varrella.

### Sähköinen kirjanpito
![](kirjaus/myllykirjaus.png)

Tositteet voi tuoda pdf- tai jpg-muodossa. Tietoja voi tuoda pdf-muotoisista tositteista ja csv-tiedostoista. Kirjanpidosta ja sähköisistä tositteista muodostetaan sähköinen arkisto. Arkiston muuttumattomuus varmistetaan sha256-tiivisteillä.

### Laskutus
![](laskutus/uusilasku.png)

Kitupiikillä voit laatia laskuja ja lähettää laskuja suoraan sähköpostilla. Laskujen tiedot siirtyvät suoraan kirjanpitoon.

### Tilinpäätöksen muodostaminen
![](tilikaudet/tilinpaatos/muodostaminen.png)

Kitupiikillä voit laatia koko tilinpäätöksen. Ohjelmassa on valmiit pohjat pien- ja mikroyritysasetuksen (PMA) mukaisille liitetiedoille.

### Tilikartat ja raportit muokattavissa
![](maaritykset/tilikartta/tilikartta1.png)

Voit muokatat tilikartat ja raportit mieleisiksesi. Muokatun tilikartan voit tallettaa ja ottaa käyttöön toisessa kirjanpidossa. Raportit saa tallennettua myös pdf- ja html-muotoon.


### Arvonlisäveron käsittely ohjaustiedoilla
![](alv/alvvalinta.png)

Tilejä ei tarvitse eritellä verokannoittain, koska arvonlisävero määritetään viennin tietoihin. Toki kirjausta voi nopeuttaa määrittelemälle tilin oletusvalinnat alv-käsittelyyn.

## Avoimen lähdekoodin kirjanpitäjä

Kitupiikin lähdekoodi on julkisesti saatavilla osoitteessa <https://github.com/artoh/kitupiikki>. Ohjelmaa saa käyttää, kopioida, muokata ja levittää ilman maksua, katso [lisenssi](lisenssi).

!!! warning "Ei takuuta"
    Saat ohjelmiston käyttöösi täysin ilman maksua.
    Kitupikki-ohjelmaan ei sisälly minkäänlaista takuuta ohjelma toimivuudesta tai soveltuvuudesta. Ohjelma on testattu huolellisesti, mutta siinä voi silti olla virheitä ja ohjelman käyttäjä ottaa vastuun ohjelman mahdollisesti aiheuttamista vahigoista.

## Palaute

Voit lähettää Kitupiikistä palautetta [palautelomakkeella](https://form.jotformeu.com/73283959099374).
