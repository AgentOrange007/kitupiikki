# Uutta kohti <small>Kitsas on uusi Kitupiikki</small>

Ohjelman päivittyessä kakkosversioon ohjelman nimi lyhenee ja Kitupiikki on jatkossa Kitsas. Yhdistyksille uudistus tarkoittaa entistä helpompaa ja nopeampaa kirjanpitoa ja yrityksille entistä monipuolisempia toimintoja.

Kitsaasta on ladattavissa ensimmäinen esiversio (vain yhdistystilikartalla) osoitteessa [kitsas.fi](https://kitsas.fi)

## Kirjaaminen uudistuu

 <iframe width="600" height="338" src="https://www.youtube.com/embed/oo5AeNTQtrY"  frameborder="0" gesture="media" allow="encrypted-media" allowfullscreen style="display: block; margin: auto;"></iframe>

Video esittelee uuden Kirjaa-välilehden sekä tiliotteiden näppärän täsmäämisen.


## Pilvessä ja paikallisesti

Ohjelman lähdekoodi säilyy avoimena ja ohjelman käyttö ilmaisena.

Suunnitteilla on kuitenkin mahdollisuus yhdistää ohjelmaan palveluita, jotka edellyttävät palvelinkapasiteettia ja ovat siten maksullisia. Tällaisia voisivat olla kirjanpidon tallentaminen kotimaisessa konesalissa olevaan pilvipalvelimeen (GPDR-yhteensopiva), skannattujen tositteiden tekstintunnistus sekä arvonlisäveroilmoituksen sähköinen toimittaminen Verohallintoon. Tekeillä on myös mobiilisovellus kuittien skannaamiseen tien päällä - totta kai OCR-tekstintunnistuksella niin, että iso osa tiedoista siirtyy kirjanpitoon ilman käyttäjän omaa näpyttelyä.

Automaatiota on lisätty: esimerkiksi ostolaskuissa myyjän tiedot esihaetaan Yritystietojärjestelmän avoimesta rajapinnasta, jos ohjelma pystyy tunnistamaan laskusta myyjän Y-tunnuksen.

## Osallistu keskusteluun

Otan kiitollisena vastaan kommentteja ja ehdotuksia ohjelman kehittämisestä. Tavoitteena on päästä loppusyksystä uudistuksen testausvaiheeseen, jolloin uudistunut ohjelma kaipaa myös testikäyttäjiä.

Osallistu keskusteluun sivun alalaidassa tai lähetä sähköposti palaute@kitsas.fi
