![](luettelo.png)

**Laskut**-välilehdellä voit selata laskuja sekä tehdä uusia.

Välilehdellä valitaan näytettäväksi kaikki laskut, maksamattomat eli avoimet tai erääntyneet eli myöhässä olevat laskut. Laskuja voi rajata laskun päivämäärän mukaan. Voit myös hakea asiakkaan nimellä tai viitenumeron alkuosalla.

**Näytä**-painike avaa nähtäväksi valitsemasi laskun, **Hyvityslasku**-painikkeella laadit valittua laskua koskevan hyvityslaskun ja **Uusi lasku**-painikkeella pääset laatimaan uuden laskun.

## Uusi lasku

![](uusilasku.png)

Kitupiikki pyrkii täydentämään laskun saajan nimen ja osoitetiedot vanhojen laskujen perusteella.

Valitse laskun **kirjausperuste** sen mukaan, mille päivämäärälle lasku kirjataan kirjanpitoon, katso [kirjaamisperusteet](/kirjanpito/#kirjaamisperusteet). **Maksuperusteinen lasku** näkyy kirjanpidossa vasta, kun se on maksettu. **Käteiskuitti** laaditaan välittömästi käteisellä maksettaessa, jolloin tuloste toimii myös kuittina.

Syötä laskutettavat tuotteet **Rivit**-välilehdelle. Samalla valitset, miten myyntilasku kohdennetaan kirjanpidossa. **Arvonlisävero** kirjataan oletuksena nettokirjauksena, bruttokirjauksen voit tehdä **Muu alv**-valinnasta avautuvalla ikkunalla.

**Tuotteet**-napilla avautuu tuoteluettelo. Kun olet syöttänyt riveille tuotteen, paina rivin päällä hiiren oikeaa nappia ja pääset valitsemaan **Lisää tuoteluetteloon**. Tuotteesta tallennetaan nimi, yksikkö, yksikköhinta, verotus, tili ja kohdennus. Luettelossa olevan tuotteen lisäät laskulle napsauttamalla sitä tuoteluettelossa. Tuotteen voi poistaa valitsemalla tuoteluettelossa tuotteen nimen päällä hiiren oikealla napilla avautuvasta valikosta **Poista tuoteluettelosta** tai tuotteen tiedot voi päivittää valitsemalla tuotteen rivin päällä hiiren oikealla napilla avautuvasta valikosta **Päivitä tuoteluetteloon**.

**Lisätiedot**-välilehdelle syötetty teksti tulostuu laskulle.

Valmiin laskun voit **tulostaa**, voit avata pdf-tiedoston esikatseltavaksi **näytä**-valinnalla tai lähettää laskun suoraan **sähköpostilla**. **Tallenna**-valinnalla lasku tallentuu kirjanpitoon ja ikkuna sulkeutuu.

![](lasku.png)

## Hyvityslasku

Hyvityslasku laaditaan valitsemalla **Laskut**-välilehden luettelosta hyvitettävä lasku ja painamalla **Hyvityslasku**.

![](hyvityslasku.png)

Kirjoita laskulle tehtävät hyvitykset/korjaukset **Rivit**-välilehden ruudukkoon.

!!! tip "Luottotappio"
    Jos lasku jää luottotappioksi, se poistetaan avointen laskujen luottelosta tekemällä hyvityslasku, jossa laskun summa kirjataan luottotappioiden menotilille.


## Laskun maksaminen

Laskut kirjataan maksetuksi yleensä tiliotteen perusteella niin, että tiliotteesta tulee maksun todentava tosite. Kirjattaessa tiliotetta paina kirjausikkunan alareunan **Lasku**-painiketta.

![](maksu.png)

Saat avointen laskujen luettelon, josta laskua voi etsiä viitenumerolla tai asiakkaan numerolla. Valitse lasku ja paina **Kirjaa**.

Jos lasku on maksettu vain osaksi, muuta euromäärä vastaamaan maksua. Lasku jää edelleen maksamattomalta osaltaan avoimeksi samalla viitenumerolla.

Myös tilitapahtumien [tuonti](/kirjaus/tuonti) merkitsee laskuja maksetuiksi viitenumeron perusteella.

!!! note "Maksuperusteisen laskun maksaminen"
    Maksuperusteisen laskun tositteessa on kaksi riviä ilman tiliöintiä. Näitä käytetään laskujen seuraamisen laskujen luetteloilla, eikä niitä saa poistaa. Rivit eivät tulostu kirjanpidon tulosteilla.

    Maksuperusteista laskua ei kirjata maksetuksi tilitapahtumia tuotaessa.
