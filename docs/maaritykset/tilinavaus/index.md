# Tilinavaus

![](tilinavaus.png)

Tilinavauksessa syötetään tilin avaavina saldoina tilien loppusummat edellisen tilinpäätöksen taseesta ja tuloslaskelman erittelystä.

Saldot syötetään ilman etumerkkiä (ellei sitten esimerkiksi edellisiltä tilikausilta ole jäänyt alijäämää).

Tuloslaskelmaan saldot syötetään tileittäin, koska uuden tilikauden tuloslaskelmaan on merkittävä vertailutiedot edelliseltä tilikaudelta.

Jos tilikarttaa on Kitupiikkiin siirryttäessä muutettu, pitäisi tilinavaukset vertailulukemat pyrkiä merkitsemään uuden tilikartan mukaisille tileille.

Samalla näytöllä syötetään myös **henkilöstön keskimäärä** edellisen tilikauden aikana. Tämä lukumäärä tulostuu vertailutietona tilinpäätöksen liitetietoihin sekä vaikuttaa siihen, voiko tilinpäätöksessä soveltaa mikro- tai pienyrityssääntöjä.

!!! tip "Tilinavaus ei ole valmis?"
    Voit aloittaa kirjaamisen, vaikka edellisen tilikauden tilinpäätös ei olisi valmis eikä tilinavausta olisi tehty. Taseesta tehtävät tulosteet ovat kuitenkin virheellisiä kunnes tilinavaus on tehty.

## Kohdennukset ja tase-erät

Jos tilinavauksessa on tarpeen tehdä erittelyä eri kohdennuksille tai tase-erille, muokkaa tilinavaustositetta (tosite tunnuksella *0 edellisen tilikauden viimeisellä päivämäärällä).
Etsi tosite **Selaa**-välilehdeltä ja napsauta sitä muokataksesi.

* Voit jakaa tilinavauksen eri kohdennuksille, jolloin kustannuspaikkakohtaisille raporteille voidaan tulostaa oikein vertailutiedot edelliseltä tilikaudelta.
* Voit merkitä seurattavat tase-erät (ostovelat, myyntisaamiset, poistettava omaisuus) jolloin ne tulostuvat oikein tase-erittelylle
* Ellei tällaisia muokkauksia ole tarpeen tehdä, älä muokkaa tilinavaustositetta.

![](avaustosite.png)

!!! note "Tilinavaussivu nollaa tilinavaustositteen"
    Älä käytä Määritysten Tilinavaus-sivua enää sen jälkeen kun olet muokannut suoraan tilinavaustositetta
