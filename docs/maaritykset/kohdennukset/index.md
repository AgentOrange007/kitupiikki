# Kohdennukset

![](kohdennukset.png)

Kohdennuksilla voidaan tuloja ja menoja kohdentaa yhdistyksen eri jaostoille tai toimintaryhmille, yrityksen eri osastoille tai projekteille jne. Koko kirjanpito voidaan toteuttaa myös ilman kohdennuksia.

Kohdennukset voivat olla kustannuspaikkoja tai projekteja: **Kustannuspaikka** on luonteeltaan pysyvät (osasto, jaosto, eri toiminto), kun taas **projektit** ovat vakituisen kustannuspaikkajaon ulkopuolisia hankkeita.

Kitupiikin kohdennukset koskevat vain tuloja ja menoja, eivät taseessa olevaa varallisuutta.

Kohdennukset ovat organisaation sisäistä laskentaa. Yhdistystoiminnassa kohdennuksia käytettäessä liitetään tilinpäätökseen yleensä eri toiminnanalojen erittelyt.

!!! note ""
    Kirjaus- ja laskuikkunoissa näytetään kohdennusluettelo vain, jos tällä määrityssivulla on ensin luotu kohdennuksia.

![](muokkaa.png)

!!! tip "Leiri projektina"
    Partiolippukunta kirjaa järjestämänsä leirin tuloiksi leirimaksut ja leiriä varten saadut avustukset ja kuluiksi leirin kustannukset. Näin leirin kustannuksia voidaan seurata ja kirjanpito osoittaa leiriä avustaneille, että kohdeavustukset ovat menneet juuri tämän leirin kuluihin.

!!! tip "Kulujen jakaminen"
    Jos alueen lippukunnat järjestävät leirin yhdessä ja sopivat, että leiristä koituvat kulut jaetaan lippukuntien kesken osallistujien suhteissa mutta yksi lippukunta huolehtii rahaliikenteen, voi tämä lippukunta tehdä leiristä projektin. Projektin tuloiksi kirjataan leirimaksut ja avustukset ja menoiksi kaikki kulut. Jäämä laskutetaan osallistujien kesken ja merkitään projektin tuloiksi. Järjestäjälippukunta tekee omasta osuudestaan sisäisen kirjauksen kredit leiritoiminta debet leiriprojekti.
